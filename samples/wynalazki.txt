Dzwon to wynalazek ludzkości, który był znany już przed naszą erą.

Ostrzega przed niebezpieczeństwem, pożarem, albo obwieszcza jakieś ważne wydarzenia.

Czasem wybija godziny, wydzwania melodie - różne, stosownie do pory roku (liturgicznego najczęściej) lub pory dnia.
Prymitywnych dzwonków używały już pierwotne cywilizacje podczas rytuałów i uroczystości religijnych. Najstarszy znany dzwon pochodzi z Babilonii i ma około 2900 lat.
REKLAMY

W Chinach od czasów pierwszych dynastii odlewano dzwony (z brązu lub żelaza) i były symbolem władzy. Znali je również starożytni Egipcjanie, Grecy, Babilończycy, Hindusi oraz mieszkańcy Afryki i Ameryki.
chiński mnich bije w dzwonÓwczesne dzwony różniły się znacznie od współczesnych zarówno kształtem, jak i materiałem, z jakiego zostały wykonane, a co za tym idzie także wydawanym dźwiękiem.

W VI-VII wieku wynalazek dotarł do Europy Zachodniej i Anglii.
Od 968 roku, za czasów papieża Jana XIII zakorzenił się zwyczaj nadawania dzwonom imion lub nazw związanych z ważnymi symbolami (Hosanna, Gratia Dei).
Prawdopodobnie najstarszy zachowany do dziś, dzwon kościelny został odlany w 1038 roku. Znajduje się na wieży kościoła św. Katarzyny w Bad Hersfeld w Niemczech.

W XIII wieku dzwon trafił na pokłady statków. Wyznaczony specjalnie w tym celu chłopak, obracał odmierzającą czas klepsydrę i kiedy piasek się przesypał, obracał nią i dodatkowo - dla informacji - uderzał w dzwon.